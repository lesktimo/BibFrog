**Loppuraportti**

ryhmä: Nimetön sammakko

jäsenet: Ollipekka Väänänen,
Timo Leskinen,
Santeri Juslenius,
Matias Isosaari,
Kim Toivonen,
Joel Petro

Aloitimme projektin luomalla backlogin Taiga palveluun. Taiga vaikutti aluksi sekavalta, mutta sprinttien myötä opimme käyttämään palvelua ja lopulta se osoittautui varsin päteväksi työkaluksi. Miniprojekti lähti aluksi hyvin käyntiin, mutta ensimmäisellä viikolla gradle aiheutti päänvaivaa. Koska emme löytäneet siihen ratkaisua, korjasimme tilanteen vaihtamalla Maveniin. Tämän takia ensimmäisen viikon sprintti oli ryhmällemme vaativa ja aikaa vievä.
 
Toisella sprintillä Cucumber-testit aiheuttivat ongelmia, etenkin Traviksen päässä. Spring + Cucumber + Webdriver ongelmat ratkesivat, kun aloimme käyttämään Htmlunitdriver testejä. Testit eivät vielä tämänkään jälkeen toimineet Traviksessa lokaalisti, mutta saimme ne lopulta toimimaan.

Kolmannella sprintillä meillä ei ollut enää ongelmia Traviksen kanssa, joten kehitystyö tuntui luistavan paremmin. Sprintti tuntuikin olevan helpoin kaikista. Tämä johtui ennen kaikkea siitä, etteivät testit ja Travis hajonneet sprintin aikana. Tästä huolimatta, Cucumber ja Travis olivat suurimmat päänvaivat projektin aikana.

Neljännellä sprintillä ongelmia aiheutti Acm libraryn linkistä viitteen generoiminen palveluumme sekä jälleen Cucumber-testit. Testit saatiin toimimaan, mutta importtaus jäi hieman keskeneräiseksi/vajaaksi.

Ryhmässämme tapaamiset toimivat hyvin ja palvelu tehtiin pääosin ryhmätyönä CK110 luokassa. Teimme varsin usein jonkin sortin parikoodausta. Kommunikaatio sujui Whatsappin välityksellä hyvin ja kaikki olivatkin tapaamisten ja aikataulujen suhteen kartalla koko ajan. Työnjako sujui luontevasti ja kaikki osallistuivat projektiin suunnilleen saman verran. Myös ryhmähenki oli hyvä, mikä näkyi työskentelyssä ja lopputuloksesta.

Parannettavaa voisi olla työskentelyn tehokkuudessa sekä aikatauluttamisessa - muutamassa sprintissä työskentely venyi viime minuuteille asti. Pienenä teknisenä asiana committien viestejä tulisi kirjoittaa kuvainnollisemmin. Nyt viestit jäivät hieman epäselviksi eikä niistä aina selvinnyt mitä commitissa oli tehty.

Opimme projektissa Scrumin alkeet käytännössä. Opimme myös hieman lisää ryhmätyöskentlystä sekä saimme hieman osviittaa tulevaisuuden työelämästä. Retrospektiivit taas tuntuivat turhilta. Se kenties johtui siitä, että meillä ongelmat liittyivät pääsääntöisesti teknisiin asioihin eikä itse prosessiin tai työskentelyyn.

**Ohjeet - poista**
* kerrataan jokaisen sprintin aikana kohdatut ongelmat (prosessiin-, projektityöskentelyyn- ja teknisiin asioihin liittyvät)
* mikä sujui projektissa hyvin, mitä pitäisi parantaa seuraavaa kertaa varten
* mitä asioita opitte, mitä asioita olisitte halunneet oppia, mikä tuntui turhalta
